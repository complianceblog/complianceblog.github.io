---
layout: post
title:  "A középvezetők szerepe a compliance program sikerében"
date:   2017-01-15 14:21:01 +0100
---

A munkatársak számára leginkább a közvetlen felettes elvárásai meghatározóak. Ezért az etikai és compliance kérdésekhez való hozzáállást is nagymértékben a középvezetők határozzák meg. Másrészt ők találkoznak legnagyobb eséllyel azokkal a fontos panaszokkal, amelyeknek a compliance rendszerbe való becsatornázása elsőrendű feladat. A legtöbb vállalatnál mégis az tapasztalható hogy a középvezetők a szerepükkel járó felelősségre nincsenek felkészítve.

<!--break-->

Kettős előnnyel jár ha a vállalati compliance program fejlesztésének egyik iránya a középvezetők compliance képzése. Egyrészt ez biztosítja hogy a felsővezetők által meghatározott compliance követelmények valóban eljussanak a vállalat minden munkatársához. Amit a középvezető mond, azt a munkatársak valóban komolyan veszik. Megértik hogy a compliance követelmények nem csak "távoli, értelmetlen dolgok".

Másrészt a középvezetők aktívabb bevonásával elkerülhető, hogy az esetleges vállalati visszaélések elszigetelt szférában történjenek, anélkül hogy arra a vállalatvezetőknek rálátásuk volna. A compliance szempontból legkockázatosabb interakciók nagy részében ugyanis a felsővezetők nem vesznek részt. Ezekre igazán csak a középvezetőkön keresztül lehet hatásuk.

A középvezetők bevonásának eszköze a célzott tréning. Enneksorán két szempontra szoktam fókuszálni. A tréning során meg kell beszélni a középvezetőkkel, hogyan kezelik beosztottjaik panaszait, aggodalmait. Érdemes pár szempontot kiemelni, amire ilyenkor figyelniük kell. A panaszkezelésről egy-egy tréningen még a tapasztalt középvezetők is sokat tanulhatnak.
A másik fontos szempont a középvezető elkötelezettségének megerősítése az etikus működés és compliance mellett. És annak biztosítása hogy ezt a beosztottak részére is átadja.

Mindkét szempontot a mindennapi életből vett példákkal ajánlatos bemutatni. A középvezetői tréningnek ezek a legfontosabb elemei. Az egyébként már megfelelő munkatapasztalattal rendelkező résztvevők így gyorsan magukévá tehetik a tréning által közvetített szempontokat.

A célzott tréning különbözik a vállalatok által gyakran megrendelt és egyébként szintén nagyon fontos általános munkavállalói tréningektől. Ezúttal ugyanis nem a compliance szempontokról kell meggyőzni a középvezetőt hanem a compliance üzenet terjesztésében és a munkavállalói panaszok kezelésében általa betöltött szerep fontosságáról.

A középvezetők gyakorlati tudást sajátítanak el az etikus és megfelelő magatartás fontosságának kommunikálásával, a panaszok kezelésével kapcsolatban. Továbbá megtanulják hogyan vegyék fokozottan figyelembe e szempontokat saját döntéseikkor.

A jó képzésnek köszönhetően a középvezető hatékonyabban tudja ösztönözni a beosztottjait arra hogy jelentsék be az általuk ismert visszaéléseket. És ne féljenek a felettesükhöz fordulni problémáikkal. Természetesen a képzési program figyelembe veszi, hogy erre csak olyan középvezető képes aki a gyakorlatban is meg tudja védeni beosztottjait a panaszbejelentés miatti megtorlásoktól.

A compliance vezető és a vállalatvezetők tehát alaposan megerősíthetik a vállalati compliance programot. Ehhez meg kell szerveziük a compliance problémákkal legdirektebb módon találkozó munkatársak célzott képzését. Jó esetben ciklikusan. És azt kötelezővé kell tenni az újonnan kinevezett középvezetők számára is.
